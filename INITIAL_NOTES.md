## Tid og opgaver
	Inbox noteret som koncept.
	Nogle ting der skal gøres er en del af et længere projekt. Jeg skal kunne identificere dem som en del af det projekt samtidig med de indgår i et workflows.
	Workflows er en DAG - nogle ting afhænger af andre ting.
	GTD insisterer på der ikke er prioriteter, men faktum i min hverdag er at der er prioriteter simpelthen fordi der er flere ting at gøre end jeg får gjort. Jeg prøver igen og igen at komme ud af den tilstand, men det er aldrig lykkedes.
	Et forsøg der giver mening i øjeblikket er køer. For eksempel har jeg en kø af private småopgaver som jeg forpligter mig til at gøre hver morgen. Det virker ikke perfekt, men det virker bedre end nogle af de andre ting jeg har gjort.
	Ideen med køer er en løsning på problemet med at der altid er mere at lave end tid til at lave det i og der er forskellige dele af mit liv der alle skal have plads. Jeg skal have plads til privatliv, Trine, venner, familie. Jeg skal have plads til træning og bevægelse. Jeg skal have plads til arbejde. Hvis jeg ikke specifikt afsætter tid til hver af disse ting, så er der et område - typisk arbejde - der æder det hele.
	Måske er konceptet ikke køer, men områder. Inden for et område er der så ting der haster mere end andre, hvilke giver en rækkefølge.
	Jeg er ikke sikker på det behøver at være en kø, da dev kræve en striks ordning mellem alle ting. Det er ikke nødvendigt.
	Jeg antager at et projekt altid hører til inden for et og kun et område. Projekter er en slags konceptuel gruppering. Det hjælper mig med at tænke over hvad der skal gøre, men jeg er ikke sikker på at konceptet projekter i sig selv er vigtigt for rækkefølgen og eksekvering.
	Der er en intention om at holde WIP lav, simpelthen fordi det giver mere fremdrift. Det er jeg ikke god til. Det vil være en godt men en form for visualisering af hvad jeg har gang i og dermed WIP. Jeg tænker WIP må bære relevant inden for et enkelt område da der jo skal være plads til alle områder.
	Jeg har i et par uger arbejdet på at udføre opgaver fra området med private opgaver hver morgen. Jeg har sat tid af og tager et par ting hver morgen. Det har fungeret ok. Det indebærer der er en form for rækkefølge eller prioritet inden for det område.
	Jeg har også besluttet dagen før hvad jeg ville udføre næste morgen på det private område. Det betyder når jeg vågner, så er det klart hvad jeg skal gøre. Det er ikke sikkert det er relevant for alle områder, men det er god ide at jeg kan lave n plan for næste dag når det giver mening. Det vil være godt hvis jeg kan lave en slags system og eksperimenter med systemer.
	Der kan komme input fra flere kilder. Det ene er min egen inbox, men også mail eller det danske e-post system kan være input. Det vil være fantastisk hvis vi kan samle alt det input et sted. Det er ikke det vigtigste lige nu, men helt sikkert noget der skal indføres senere.
	GTD har konceptet reviews som ifølge David Allen er super vigtigt. Jeg får det aldrig gjort. På en eller anden måde skal vigtige opgaver jeg har modstand på gøre sig selv mere og mere tydelige så jeg får det gjort. En anden årsag til jeg ikke får det gjort er at der måske er for meget friktion - jeg har simpelthen ikke fundet en god måde at gøre det på. Jeg har en mistanke om en god visualisering kan gøre en kæmpe forskel. Hvis det jeg kan bygge en UX der giver en fornemmelse af objekter jeg kan manipulere og flytte rundt på så tror jeg det bliver nemmere.
	### Koncepter
		Inbox: Der hvor jeg kan smide noter ind som jeg ved skal reformuleres og ryddes op i. Noget bliver til opgaver, andet bliver til noter der skal bruges senere.
		Projekt: Visse opgaver tilhører specifikke projekter. Andre gør ikke. Et projekt hører til i et og kun et område.
		Område: Områder i mit liv der skal skal hver prioritet, uanset hvor travlt der måtte være på andre områder. De er på en måde all 1. prioritet. Inden for et område kan ting have forskellige prioriteter.
		System: Et bestemt princip jeg følger som f.eks. at jeg udfører de vigtigste private opgaver hver morgen
		Eksperiment: Et forsøg på at køre et system i en periode hvor efter jeg evaluerer.
